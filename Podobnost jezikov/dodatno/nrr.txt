Det sier salgskonsulent Geir-Frode Wroldsen i Block Watne, mens han peker på kartet sammen med Karianne Westby Jensen som er eiendomsmegler i OBOS.

Fra Begbyåsen er det 13 kilometer til Sarpsborg med svært enkel tilkomst til E6 mot Sarpsborg via snarveien over Vetatoppen. Jobber du i Sarpsborg slipper du dermed køen på riksvei 109 via Rolvsøy.

- Det er sånne ting som kan gjøre tidsklemma til travle familiefolk litt mer overkommelig, mener Westby Jensen.

I ytterste konsekvens kan den nye utbyggingen på Begbyåsen skape større mobilitet i arbeidsmarkedet for folk bosatt i Fredrikstad og Sarpsborg.

- Vi ser i hvert fall i listene våre at det også er en del interessenter som nå er bosatt i Sarpsborg, så nedslagsfeltet for Begbyåsen er regionalt, sier Wroldsen.

Uteområder ferdig opparbeidet
Alle boligene i Begbyåsen, både hus og leiligheter, leveres nøkkelferdig. Det gjelder også uteområdene.

- Tomtene leveres med ferdigplen, busker og blomster, oppkjørslene er asfalterte, det blir lekeplasser, sosiale soner og grøntområder som alle vil ha glede av. Også internveier leveres ferdig opparbeidet og det skal bygges en ny rundkjøring inn til feltet som skal sørge for trygg og effektiv trafikkavvikling, forteller Wroldsen.

Det er også gang og sykkelvei hele veien inn til sentrum, samt flere skoler og barnehager i nærheten.
Leiligheter for alle behov
