Expoziţia Muzeul Memoriei va sta la Constanţa între 28 şi 3 noiembrie, la Centrul Multifuncţional Educativ pentru Tineret „Jean Constantin“. Vernisajul are loc duminică, 28 octombrie, ora 19.00. „Ce anume din trecutul tău te face cine eşti astăzi? Ca să-ţi răspunzi, începe prin a explora Muzeul Memoriei.  În anul Centenarului am construit o expoziţie multimedia care îşi propune să ne apropie de istoria trăită de cei de la începutul secolului prin fotografii, jurnale, amintiri, instalaţii sonore şi realitate virtuală. Expoziţia are arhitectura unui drum-poveste, cu instalaţii care devin piese ale memoriei colective. Descoperind-o, începem să explorăm un trecut îndepărtat, apropiindu-l astfel de noi pentru a-l duce mai departe. Vei descoperi poveşti alternative la istoria instituţionalizată, compuse din fragmente de vieţi ale unor persoane fără decoraţii sau medalii, care ar fi putut face parte dintre apropiaţii oricăruia dintre noi.  Prin expoziţie, ne reimaginăm şi umplem golurile lăsate de generaţiile trecute. Repovestim vizual, sonor, animat şi tridimensional tot ce ne-au spus sau au încercat să ne spună ei - uneori prin viu-grai, alteori prin gesturi sau tăceri apăsătoare“, arată iniţiatorii.  Ei spun că Muzeul Memoriei (www.muzeulmemoriei.ro) este un loc al amintirilor în care trecutul se uneşte cu prezentul pentru a căuta în istoria fiecăruia perspective noi,